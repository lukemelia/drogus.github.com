--- 
title: WAT on Rails
typo_id: 3
layout: post
categories: ['pl']
---
W ramach pierwszego sympozjum CyberGuru na Wojskowej Akademii Technicznej w Warszawie wygłosiłem dzisiaj [prezentację](http://drogomir.com/rubyonrails.pdf) *Przedstawienie framework'a Ruby on Rails*. CeyberGuru skupia studentów, którzy chcą rozwijać swoje zainteresowania informatyczne. Do tej pory grupy wchodzące w skład CyberGuru były w większości mało aktywne, o ile w ogóle miały jakichś członków. Dość niedawno powstała inicjatywa odświeżenia owej organizacji, owocem której jest pierwsze (i mam nadzieję nie ostatnie) sympozjum.

Jeżeli chodzi o przebieg sympozjum to było bardzo przyjemnie. Wygłoszone prezentacje:
* Bezepieczeństwo aplikacji webowych, Krzysztof Wilkos
* Przedstawienie framework'a Ruby on Rails, Piotr Sarnacki
* Java w zastosowaniach wbudowanych, Andrzej Olszak
* Wprowadzenie do C# - Jakub Bańkowski

Wszystko nieco się przedłużyło - nie mamy dużego doświadczenia w orgaznizowaniu takich spotkań, więc prezentacje trwały dłużej niż zakładaliśmy. Uczestnicy sympozjum wypełnili ankiety, dzięki czemu będziemy wiedzieli co zmienić. Z tego co widziałem przydałoby się więcej przykładów, a mniej teorii. Prawdopodobnie będziemy dążyli wtedy do zmniejszenia liczby referatów podczas jednego sympozjum, co automatycznie wydłuży czas trwania pojedyńczego referatu.

Korzystając z okazji, po prezentacji, powiedziałem o swoim pomyśle stworzenia *grupy webowej*. Chciałbym zebrać ludzi zainteresowanych pisaniem i rozwijaniem aplikacji internetowych i rozpocząć pracę nad (bliżej jeszcze neisprecyzowanym) wspólnym projektem. Jedyne co na razie mogę powiedzieć na pewno - będziemy pisać używając Ruby on Rails. Jeżeli coś z tego wyniknie na pewno o tym napiszę. 
